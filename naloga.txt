1. a)

S pomočjo HTML elementov izdelajte spletno stran o poljubni znamenitosti (npr. katedrala, dvorec, stolp, galerija, grad, jama, kraj, …) iz sveta, Slovenije ali pa vaše okolice. Da bo stran čim bolj privlačna jo oblikujte s pomočjo atributov teh elementov. Poskusite biti čim bolj izvirni pri izbiri teme, da bo prišlo do čim manj ponavljanj. Če kakšnih podatkov o znamenitosti ne najdete, si jih lahko izmislite.

Vaša spletna stran mora biti sestavljena iz vsaj petih podstrani. Vsaka stran mora vsebovati naslov (title) in meni, v katerem bodo povezave na ostale strani.

Poskrbite, da se bodo na straneh prikazovali tudi šumniki.

Ko boste navajali poti do slik ali drugih datotek za to uporabite relativne poti (ne absolutnih)!

Spletna stran naj zajema vsaj naslednje strani:

Začetno stran na kateri izpostavite značilnosti te znamenitosti, da k njenem ogledu privabite čim več obiskovalcev (npr. prikažite njeno sliko, zapišite njen obseg/mere/lokacijo/letnico nastanka, izpostavite nekatere dele besedila, vsebino ločite s praznimi vrsticami, črtami, …). Za to uporabite čim več različnih HTML oznak. Obvezno uporabite vsaj elemente: h1, h2, p, br, hr, table, img, b, i, ul ter div. Elementi div so pomembni ker vam omogočajo bolj dinamično postavitev spletne strani.
Stran z opisom zgodovine te znamenitosti. Vsebina naj bo čim bolj strukturirana, izpostavljene naj bodo pomembni datumi/letnice in dogodki povezani z znamenitostjo.
Stran z galerijo slik te znamenitosti. Ob kliku na sliko naj to pokaže v večji velikosti.
Stran o omembah te znamenitosti, kjer naštejete vsaj tri različne spletne strani, kjer se pojavljajo novice o tej znamenitosti (Independent, BBC, RTV SLO, 24ur, …). Pri vsakem mediju navedite 5 zadnjih objav o tej znamenitosti. Tu obvezno uporabite gnezdenje seznamov (ul/ol/dl).
Stran s cenikom, kjer obvezno izpostavite različne pakete, preko katerih si je možno zagotoviti vstopnico za ogled znamenitosti. Na primer osnovni paket, družinski paket, paket za študente, paket za upokojence, paket za skupine, itd. Pri vsakem paketu obvezno podajte vsaj naziv in opis paketa (kaj zajema, kdo ga lahko koristi), ceno, oznako ter dodatne ugodnosti, ki jih dobimo s tem paketom (npr. brezplačen ogled neke druge znamenitosti, bon za kosilo itd.).

1. b) 

K spletni strani dodajte še dve podstrani (ne pozabite v meni vključiti tudi povezav do njih): 

Stran za nakup vstopnice, kjer mora uporabnik vnesti vsaj naslednje podatke: ime, priimek, datum (in uro) za katerega kupuje vstopnic, starost, elektronski naslov, telefonsko številko, izbiro paketa, število otroških oz. odraslih vstopnic ter polje, kamor lahko kupec vnese dodatne opombe/želje. Pri tem uporabite čim več HTML gradnikov (vnosna polja, sezname, izbire ...). Označite, katera polja so obvezna, in vključite njihovo validacijo. 
Stran kjer prikažete uporabnikove kupljene vstopnice, pripravljene za tiskanje. 
Na že obstoječo začetno stran dodajte tudi video znamenitosti (vgradite YouTube video) in zemljevid (Google Maps), na katerem označite lokacijo znamenitosti. 

Na vsako stran dodajte še glavo strani, kjer zapišete ime vaše znamenitosti in nogo strani, kamor zapišete avtorja strani (vaš ime in priimek) ter leto izdelave strani. 


1. c)

Obstoječe spletne strani iz naloge 1 opremite s stilnimi predlogami. Za začetek preizkusite in demonstrirajte uporabo atributa style v različnih elementih (inline CSS). Nato v glavo HTML strani vstavite stile, ki demonstrirajo uporabo različnih selektorjev. Pri tem obvezno uporabite naslednje selektorje:

»element selector« (npr. p, h1, h2, table, body itd.) s katerim označite skupino elementov HTML z ustreznim imenom in jih ustrezno stilizirate
Pri tem dodatno demonstrirajte uporabo več »element selector«-jev hkrati
»class« selector s katerim označite skupino elementov HTML z ustreznim atributom class in jih ustrezno stilizirate
Pri tem dodatno demonstrirajte kombiniranje stilov ter uporabo class selektorja pri elementih, ki imajo več kot enega stila (npr. »center large«)
»id« selektor s katerim označite elementa HTML z ustreznim atributom id in ga ustrezno stilizirate
V celoti poskrbite za "stilno preobrazbo" strani. Pri tem spremenite vsaj:

barvo, velikost besedil ter nastavite ustrezen font,
barvo ozadja,
obrobe tabel,
barvo gumbkov,
prosojnost elementov,
lastnosti margin in padding.
Definicija barv, pisav ipd. je poljubna. Pomagate si lahko s spletno storitvijo https://coolors.co/.

1. d)

Nadaljujte z stilno preobrazbo strani. Definirane stile prenesite v zunanjo datoteko tipa CSS ter tam definirane stile vključite v vse vaše spletne strani. Poskrbite za enoten izgled vseh strani in menijev, in sicer:

pripravite osnovno postavitev spletne strani kjer boste imeli: header, footer, vsebnik z glavno vsebino ter stranski vsebnik s podobno vsebino (lahko je tudi meni)
zgornje posamezne sekcije strani ustrezno stilizirajte s pomočjo CSS
Pri stiliziranju obvezno demonstrirajte:

uporabo kombiniranja selektorjev, gnezdenja selektorjev (npr. div > p; div p).
odziv menija na prehod z miško (a:hover)
jasno naj bo vidno, katera stran je trenutno izbrana
predefiniranje povezave (predefinirajte izgled že obiskanih povezav – a:visited)
predefiniranje seznamov (<ul> in <ol>)
uporabo lastnosti float <- fUQ
uporabo lastnosti inline ter inline-block (display)
stran kjer prikažete uporabnikove kupljene vstopnice prilagodite tiskanju (definirajte poseben stil za ta pogled - @media print)